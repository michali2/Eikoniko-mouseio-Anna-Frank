# Σύντομη περιγραφή OER και τεκμηρίωση

## Περιγραφή
Ο συγκεκριμένος [ψηφιακός πόρος]:(https://bit.ly/2NLaEgC) έχει ως στόχο να αναδείξει πώς ένα μουσείο που αναφέρεται στη ζωή ενός δημιουργού και συνδέεται με μια ιστορική περίοδο μπορεί να αξιοποιηθεί και στην ψηφιακή του μορφή για την ανάπτυξη μουσειοπαιδαγωγικών δραστηριοτήτων. Ως διδακτικό παράδειγμα  αξιοποιείται η ιδέα του Μουσείου Άννα Φρανκ. Στη συγκεκριμένη, όμως, περίπτωση μέσω μιας εφαρμογής [artsteps] ανακατασκευάζεται με συνδημιουργούς τους μαθητές/τις μαθήτριες. Επιπλέον, δημιουργείται και προτείνεται εκπαιδευτικό υλικό. Οι μαθητές/τριες στη διάρκεια της εικονικής περιήγησης έχουν την ευκαιρία να διαδράσουν με το φωτογραφικό υλικό, να διαβάσουν λογοτεχνικά αποσπάσματα και εν τέλει να σκιαγραφήσουν την προσωπικότητα της Άννας Φρανκ μέσα από το υλικό που παρουσιάζεται κατά χρονολογικές περιόδους. Παράλληλα, μέσα από βιωματικές δραστηριότητες ασκούνται στη γραφή έχοντας ως παράδειγμα μια έφηβη της ηλικίας τους.

## Τεκμηρίωση
**Προέλευση**: -[Πλατφόρμα artsteps]: (https://bit.ly/2NLaEgC)
-[Περιοδικό Έρκυνα]:(https://www.erkyna.gr: περιοδικό Έρκυνα), Τεύχος 22ο, 19-29, 2021. Στο περιοδικό περιγράφεται αναλυτικά η δημιουργία και η εκπαιδευτική αξιοποίηση του λογισμικού
